.. _financni-podpora:

Finanční podpora
================

.. contents:: Obsah
   :depth: 1
   :local:
   :backlinks: none


.. _financni-sluzby:

Finanční služby
---------------

Přes Pyvec tečou peníze české Python komunity. Poskytujeme tyto hlavní služby:

.. contents::
   :depth: 1
   :local:
   :backlinks: none


.. _otoceni-penez:

Otočení sponzorských peněz
^^^^^^^^^^^^^^^^^^^^^^^^^^

Jestliže na svou věc seženete sponzora, Pyvec mu pošle fakturu na potřebnou částku a peníze od sponzora uloží na svůj transparentní účet. Z těchto peněz vám věc oproti účetnímu dokladu :ref:`proplatí <jak-proplatit>`, a to bez nutnosti schvalování :term:`výborem <Výbor>`. Pokud z peněz něco zbude, zůstanou na účtu Pyvce pro :ref:`granty <granty>`. Příklad:

   Jiřík každý měsíc :ref:`organizuje Python sraz <srazy>` v Zeleném Údolí. V Zeleném Údolí je bohužel jen jediný vhodný podnik, kde lze sraz konat, a to Hospoda na Mýtince. Ta si za akce účtuje pronájem 500 Kč za večer. Jiřík sežene sponzora srazu, místní firmu Červený Klobouk, a.s., která zaplatí pronájem na celý rok. Jiřík s touto dohodou seznámí Pyvec a poprosí jej, aby transakci vyřešil. Pyvec pošle Červenému Klobouku fakturu na 6000 Kč. Jiřík každý měsíc nájem zaplatí ze svého, doklad pošle Pyvci, a ten mu jej proplatí. Když to Jiříka přestane bavit, řekne Hospodě na Mýtince, aby rovnou poslala Pyvci fakturu za několik měsíců, a Pyvec ji proplatí.

Na příkladu je vidět hned několik výhod tohoto modelu:

- Sponzor jen pošle peníze a nemusí se dál o nic starat.
- Peníze lze přijmout najednou i v případě, že se potom vyplácí postupně.
- Jiřík není na sponzorovi závislý. Hospoda na Mýtince jedná s Pyvcem, sponzoři se mohou měnit.
- Sponzorů může být i více než jeden a Hospoda na Mýtince stále jedná pouze s Pyvcem.
- Kdyby byla ve hře např. nájemní smlouva, podepisuje ji Pyvec, ne sponzor.
- Jiřík má za sebou právní entitu, která je schopna přijímat nebo vydávat faktury a má transparentní účet.

.. note::
   Pyvec může věci :ref:`proplácet <jak-proplatit>` jen oproti účetnímu dokladu, tzn. účtence nebo faktuře. Pokud vám sponzor pošle více peněz než nakonec bylo potřeba, nelze vám je jen tak vyplatit. Můžete je ale v budoucnu čerpat na další věci pomocí :ref:`grantů <granty>`.


.. _granty:

Granty
^^^^^^

Pokud na svou věc nemáte sponzora, můžete požádat Pyvec o grant. Pyvec disponuje penězi, které na jeho účtě zbyly z nevyčerpaných sponzorských darů, z neurčených darů od náhodných lidí nebo firem, a z přebytků hospodaření konference `PyCon CZ <https://cz.pycon.org/>`__.

#. Na e-mail info@pyvec.org nebo do kanálu `#money <https://pyvec.slack.com/messages/C9E81JFS5/>`__ na :ref:`Slacku <slack>` napište žádost o peníze. Pokud píšete na Slacku, přidejte mention na ``@board``, ať si toho všimnou členové :term:`výboru <Výbor>`. Snažte se v žádosti zodpovědět následující:

   - Kdo jste?
   - Kolik potřebujete? (i kdyby to měl být jen odhad nebo rozmezí)
   - Na jakou věc to je?
   - Proč? (čemu tím prospějeme, proč je to dobrý nápad, jaký to bude mít dopad?)

#. :term:`Výbor` žádost zváží a odhlasuje, zda ji schválí nebo zamítne. Toto se děje pro všechny žádosti minimálně jednou za měsíc na schůzi výboru, ale v závislosti na vytíženosti členů výboru se to může zvládnout i rychleji.
#. Výbor vás seznámí s výsledkem hlasování. Pokud žádost zamítne, měl by udat důvod, proč se tak stalo.
#. Zaplatíte věc ze svého a účetní doklady si necháte proplatit Pyvcem podle :ref:`tohoto návodu na proplácení <jak-proplatit>`. Pokud by šlo o velkou částku na fakturu, domluvíte se s Pyvcem, aby ji zaplatil rovnou.

   .. note::
      Pyvec může věci :ref:`proplácet <jak-proplatit>` jen oproti účetnímu dokladu, tzn. účtence nebo faktuře. Pokud vám byl udělen grant 4000 Kč, je tím míněno "proplatíme účetní doklady do výše 4000 Kč".

#. Napíšete článek na `komunitní blog <https://blog.python.cz/>`__ (repo `zde <https://github.com/pyvec/blog.python.cz>`__), kde sepíšete (případně vyfotíte) výslednou věc. Jak se to povedlo, komu to pomohlo, jakou měli radost, co se naučili, apod.

   Příspěvek na blogu je **podmínkou** jednorázových grantů. Články nám pomáhají získávat peníze od sponzorů a informují komunitu o tom, co děláme. Pokud použijete grant a článek nenapíšete, nedostanete další grant.

   .. note::
      Nemusíte válčit se systémem, na kterém blog běží. Článek napište v čem chcete, třeba v `Google Docs <https://docs.google.com/>`__, a lidi, kteří se kolem blogu motají, vám to do něj rádi pomohou vpravit.

Příklad:

   Zuzka by chtěla natisknout třička pro `PyLadies <https://pyladies.cz/>`__. Na tričkách nechce loga sponzorů, takže sponzory nehledá, požádá Pyvec o grant. Do `#money <https://pyvec.slack.com/messages/C9E81JFS5/>`__ napíše:

   *@board Ahoj, jsem organizátorka PyLadies. Rádi bychom natiskli trička. Podle toho, jaký bude zájem, budeme potřebovat 10 až 30 000 Kč. Trička jsou jedinou odměnou dobrovolníkům, posilují soudržnost mezi organizátory i absolventkami kurzů a zároveň šíří povědomí o PyLadies, když v nich lidi chodí po světě.*

   Výbor o tomto zahlasuje a odepíše, že grant bude přidělen. Následně Zuzka zjistí od lidí počty a velikosti triček, zadá zakázku firmě Tričkománie, s.r.o. a nechá u ní vystavit fakturu na Pyvec. Nakonec je to za 26 000 Kč. Protože jde o velkou částku, kterou Zuzka platit ze svého nechce, fakturu zaplatí přímo Pyvec. Když už je dost triček mezi lidma, Zuzka udělá pár fotek na mobil a napíše pár vět na `blog <https://blog.python.cz/>`__. Pro zajímavost přihodí i dvě čísla, kolik triček se vytisklo a jak rychle se rozdaly.


.. _pausalni-granty:

Paušální granty
^^^^^^^^^^^^^^^

Granty mohou být :ref:`jednorázové <granty>` nebo paušální. Ty paušální se hodí, pokud má nějaká skupina během své dlouhodobé činnosti více drobných výdajů. Příklad:

   Lumír je hlavním organizátorem kurzů pro začátečníky v Zeleném Údolí. Kurzy se konají pravidelně každý půlrok a při jejich organizaci je potřeba tu koupit lístečky, tu prodlužovačku, tam zase malé občerstvení. Nejsou to velké výdaje, takže je Lumír platí sám, ale když se v prosinci podíval do prasátka, zjistil, že v součtu to vlastně bylo dost peněz. Rozhodne se tedy požádat Pyvec o paušální grant.

Postup získání grantu je :ref:`stejný jako u jednorázových <granty>`, akorát s tím rozdílem, že nežádáte o jednorázové peníze, ale o pravidelnou částku na měsíc. Opět platí, že Pyvec může věci :ref:`proplácet <jak-proplatit>` jen oproti účetnímu dokladu, tzn. účtence nebo faktuře. Grant 200 Kč/měsíc, je tedy míněn "proplatíme účetní doklady do výše 200 Kč měsíčně". Po získání paušálního grantu **nemusíte psát článek na blog**. (Ale můžete!) Příklad:

   Lumír do `#money <https://pyvec.slack.com/messages/C9E81JFS5/>`__ napíše:

   *@board Zdar jak sviňa, v Zeleném Údolí děláme kurzy pro začátečníky, dva semestry ročně. Máme u toho malé výdaje, v podstatě kancelářské potřeby. Kurzy prošlo za poslední rok 40 lidí ročně a mají dlouhodobě skvělé ohlasy od účastníků. Pomohlo by nám proplatit 100 Kč měsíčně.*

   Výbor o tomto zahlasuje a odepíše, že grant bude přidělen. Následně když Lumír kupuje lístečky, schová si účtenku. Když Věrka, spoluorganizátorka kurzů, bude kupovat prodlužovačku, schová si účtenku taky. Dá ji Lumírovi a ten jí účtenku proplatí ze svého. Takto Lumír nakumuluje účtenky a ke konci roku si nechá všechny proplatit od Pyvce. Pyvec mu bez dalšího schvalování proplatí účtenky do výše 1200 Kč.


Účty Pyvce
----------

Pyvec disponuje dvěma účty:

- `transparentní účet u Fio Banky <https://ib.fio.cz/ib/transparent?a=2600260438>`_
- netransparentní účet u `PayPal <https://www.paypal.com>`_

PayPal máme především kvůli prodeji lístků a vyplácení *Financial Aid* při organizaci konference `PyCon CZ <https://cz.pycon.org>`_, ale řešíme přes něj i jiné mezinárodní platby, např. sponzorské dary od `PSF <https://www.python.org/psf/>`_. Vše ostatní je na transparentním účtu.

Pyvec k Fio účtu disponuje debetní kartou, ale zatím se jejímu použítí spíše bráníme. Pokud jsou někde potřeba např. pravidelné platby kartou (např. při vedení účtu na `meetup.com <https://www.meetup.com/>`_), je z hlediska zabezpečení lepší, když tam dá člověk svoji kartu a peníze si poté nechá :ref:`proplatit <jak-proplatit>` standardním způsobem.


Hospodaření Pyvce
-----------------

Aktuální stav hospodaření Pyvce lze zjistit z každoročních účetních uzávěrek (přehledná tabulka kolik kde čeho proteklo) nebo dotazem e-mailem na :term:`účetní <Účetní>`, která by měla průběžně tušit. :term:`Pokladník` by taky měl průběžně tušit.

Naše :term:`účetní <Účetní>` nemá jiné API než e-mail, takže nelze stav hospodaření zjišťovat v reálném čase a např. jej transparentně zobrazovat na webu.

Účetnictví Pyvce eviduje každou z podporovaných aktivit jako samostatné účetní středisko, což odborný termín pro pomyslnou "pojmenovanou obálku na peníze". Obálky umožňují rozlišit kolik peněz proteklo např. přes organizaci `PyCon CZ <https://cz.pycon.org>`_ nebo přes `PyLadies <https://pyladies.cz/>`_. Tyto obálky a jejich stav nijak zásadně neovlivňují způsob jakým udělujeme granty (tzn. nevadí, pokud je obálka v mínusu).

.. note::
   Účetní závěrky máme zatím rozházené po e-mailech a :ref:`Google Drive <gsuite>`. Toto bychom chtěli do budoucna vylepšit a závěrky podle :ref:`stanov <stanovy>` nechávat schvalovat členskou schůzí a zveřejňovat je.
