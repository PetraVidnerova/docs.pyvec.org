.. _penize:

Peníze
======

Přes Pyvec tečou peníze české Python komunity. Poskytujeme dvě hlavní služby:

- :ref:`Otočení sponzorských peněz <otoceni-penez>`
- :ref:`Granty <granty>`


.. _otoceni-penez:

Otočení sponzorských peněz
--------------------------

Jestliže na svou věc seženete sponzora, Pyvec mu pošle fakturu na potřebnou částku a peníze od sponzora uloží na svůj transparentní účet. Z těchto peněz vám věc oproti účetnímu dokladu proplatí, a to bez nutnosti schvalování :term:`výborem <Výbor>`. Pokud z peněz něco zbude, zůstanou na účtu Pyvce pro :ref:`granty <granty>`. Příklad:

   Jiřík každý měsíc :ref:`organizuje Python sraz <srazy>` v Zeleném Údolí. V Zeleném Údolí je bohužel jen jediný vhodný podnik, kde lze sraz konat, a to Hospoda na Mýtince. Ta si za akce účtuje pronájem 500 Kč za večer. Jiřík sežene sponzora srazu, místní firmu Červený Klobouk, a.s., která zaplatí pronájem na celý rok. Jiřík s touto dohodou seznámí Pyvec a poprosí jej, aby transakci vyřešil. Pyvec pošle Červenému Klobouku fakturu na 6000 Kč. Jiřík každý měsíc nájem zaplatí ze svého, doklad pošle Pyvci, a ten mu jej proplatí. Když to Jiříka přestane bavit, řekne Hospodě na Mýtince, aby rovnou poslala Pyvci fakturu za několik měsíců, a Pyvec ji proplatí.

Na příkladu je vidět hned několik výhod tohoto modelu:

- Sponzor jen pošle peníze a nemusí se dál o nic starat.
- Peníze lze přijmout najednou i v případě, že se potom vyplácí postupně.
- Jiřík není na sponzorovi závislý. Hospoda na Mýtince jedná s Pyvcem, sponzoři se mohou měnit.
- Sponzorů může být i více než jeden a Hospoda na Mýtince stále jedná pouze s Pyvcem.
- Kdyby byla ve hře např. nájemní smlouva, podepisuje ji Pyvec, ne sponzor.
- Jiřík má za sebou právní entitu, která je schopna přijímat nebo vydávat faktury a má transparentní účet.

.. note::
   Pyvec může věci proplácet jen oproti účetnímu dokladu, tzn. účtence nebo faktuře. Pokud vám sponzor pošle více peněz než nakonec bylo potřeba, nelze vám je jen tak vyplatit. Můžete je ale v budoucnu čerpat na další věci pomocí :ref:`grantů <granty>`.

.. _granty:

Granty
------

Pokud na svou věc nemáte sponzora, můžete požádat Pyvec o grant. Pyvec disponuje penězi, které na jeho účtě zbyly z nevyčerpaných sponzorských darů, z neurčených darů od náhodných lidí nebo firem, a z přebytků hospodaření konference `PyCon CZ <https://cz.pycon.org/>`__.

#. Na e-mail info@pyvec.org nebo do kanálu `#money <https://pyvec.slack.com/messages/C9E81JFS5/>`__ na :ref:`Slacku <slack>` napište žádost o peníze. Pokud píšete na Slacku, přidejte mention na ``@board``, ať si toho všimnou členové :term:`výboru <Výbor>`. Snažte se v žádosti zodpovědět následující:

   - Kdo jste?
   - Kolik potřebujete? (i kdyby to měl být jen odhad nebo rozmezí)
   - Na jakou věc to je?
   - Proč? (čemu tím prospějeme, proč je to dobrý nápad, jaký to bude mít dopad?)

#. :term:`Výbor` žádost zváží a odhlasuje, zda ji schválí nebo zamítne. Toto se děje pro všechny žádosti minimálně jednou za měsíc na schůzi výboru, ale v závislosti na vytíženosti členů výboru se to může zvládnout i rychleji.
#. Výbor vás seznámí s výsledkem hlasování. Pokud žádost zamítne, měl by udat důvod, proč se tak stalo.
#. Necháte napsat a poslat fakturu na Pyvec, Pyvec ji zaplatí. Pokud nejde o faktury, zaplatíte věc ze svého a účetní doklady si necháte proplatit Pyvcem.

   .. note::
      Pyvec může věci proplácet jen oproti účetnímu dokladu, tzn. účtence nebo faktuře. Pokud vám byl udělen grant 4000 Kč, je tím míněno "proplatíme účetní doklady do výše 4000 Kč".

   .. todo::
      Tady chybí odkazy a upozornění jak mít správnou fakturu s náležitostmi apod.

#. Napíšete článek na `komunitní blog <https://blog.python.cz/>`__ (repo `zde <https://github.com/pyvec/blog.python.cz>`__), kde sepíšete (případně vyfotíte) výslednou věc. Jak se to povedlo, komu to pomohlo, jakou měli radost, co se naučili, apod. Příspěvek na blogu je **podmínkou** jednorázových grantů.

   .. note::
      Nemusíte válčit se systémem, na kterém blog běží. Článek napište v čem chcete, třeba v `Google Docs <https://docs.google.com/>`__, a lidi, kteří se kolem blogu motají, vám to do něj rádi pomohou vpravit.

.. todo::
   Tady chybí příklad.

Paušální granty
---------------

.. todo::
   Tato sekce ještě není připravena.
