Jak řešit situace
=================

.. contents::
   :depth: 2
   :local:
   :backlinks: none



Návody pro kohokoliv
--------------------


.. _jak-clenstvi:

Jak se stát členem
^^^^^^^^^^^^^^^^^^

**Pro koho je tento návod:** uchazeč(ka) o členství v Pyvci

#. Přečti si :ref:`stanovy`.
#. Přečti si :ref:`jak Pyvec pomáhá <podpora>`.
#. Napiš e-mail podle následující šablony a s předmětem **Žádost o členství ve spolku** jej pošli na info@pyvec.org:

   .. code-block:: text

      Ahoj,

      žádám o přijetí za člena spolku Pyvec. V komunitě jsem se již
      věnoval(a) následujícímu:

      * Pomáhal(a) jsem organizátorům hledat speakery pro Zlínské Pyvo...
      * Koučoval(a) jsem na jednom PyLadies kurzu...
      * ZÁSLUHA
      * ZÁSLUHA

      Rád(a) bych dále podpořil(a) komunitu tím, že se budu angažovat v Pyvci.
      Souhlasím se zněním stanov a souhlasím se zpracováním následujících
      osobních údajů pro účely členství ve spolku:

      JMÉNO (jak se představuješ lidem, ideálně i s příjmením - např. Honza Javorek)
      OBČANSKÉ JMÉNO (jméno a příjmení na oficiální dokumenty - např. Jan Javorek)
      DATUM NAROZENÍ
      POŠTOVNÍ DORUČOVACÍ ADRESA
      E-MAILOVÁ ADRESA (je-li jiná než ze které se posílá e-mail)
      Twitter: URL (nepovinné)
      GitHub: URL (nepovinné)
      LinkedIn: URL (nepovinné)

      Díky!

   .. note::
      Zásluh nemusí být moc, ani nemusí být žádného těžkého kalibru. Nejedná se o členství za zásluhy ani o poměřování, jde spíše o **představení se**, aby výbor věděl, s kým má tu čest. Komunita je celorepubliková a pro členy výboru nemusí být jednoduché mít přehled o všech aktivních lidech ve všech regionech.

#. Výbor by ti měl potvrdit přijetí přihlášky. Výbor bude následně o tvé přihlášce hlasovat. Záleží na vytíženosti členů výboru, ale nemělo by to nejspíš trvat déle než týden nebo dva.
#. Výbor odpoví a obeznámí tě s výsledkem hlasování. Měl by uveřejnit zápis do :ref:`zapisy` a přidat tě na Slacku do kanálu `#pyvec-members <https://pyvec.slack.com/messages/GL0H589SQ/>`__.
#. Jakmile je zápis z hlasování zveřejněn, můžeš jej spolu s e-maily použít jako důkaz o svém přijetí za člena a doklad svého existujícího členství.
#. Pyvec nemá zaveden členský poplatek, takže od této chvíle se stačí řídit :ref:`stanovami <stanovy>`.


.. _proplaceni:

Jak si nechat něco proplatit
^^^^^^^^^^^^^^^^^^^^^^^^^^^^

**Pro koho je tento návod:** kdokoliv využívající :ref:`finančních služeb Pyvce <financni-sluzby>`

#. Přečtu si jak správně využívat :ref:`finančních služeb Pyvce <financni-sluzby>`.

#. Při nákupech uchovávám účtenky nebo faktury. Faktura musí mít tyto náležitosti:

   - musí být vystavena na **Pyvec, z.s.**
   - musí mít správnou **fakturační** adresu Pyvce (tzn. Drtinova) jak je uvedena `dole na webu <https://pyvec.org/>`_

   .. hint::
      Pokud se podepisuje nějaká smlouva a podepisuje ji někdo za Pyvec, musí u jeho jména figurovat opět název a adresa Pyvce, ne adresa k němu domů.

#. Fakturu nebo účtenku dopravím :term:`pokladníkovi <Pokladník>` (tzn. Martin Bílek) jedním z následujících způsobů:

   - papírovou fakturu nebo účtenku pošlu poštou, osobně donesu nebo po někom pošlu na **korespondenční** adresu Pyvce (tzn. Ječná) jak je uvedena `dole na webu <https://pyvec.org/>`_
   - elektronickou fakturu nebo účtenku přepošlu na info@pyvec.org
   - papírovou účtenku mohu naskenovat nebo **dobře a kvalitně** vyfotit (tak dobře, aby šla zase vytisknout a založit do účetnictví) a takto ji poslat na info@pyvec.org

#. K účetnímu dokladu poskytnu na info@pyvec.org následující:

   - pod jakou **skupinu** výdaj spadá (PyLadies, PyCon CZ, Pyvo v Brně, ...)
   - **co to je** za věc (pokud není zřejmé z dokladu) a **k čemu slouží** ("*...při každém workshopu konaném v Hospodě na Mýtince potřebujeme prodlužovačku, takže jsme se rozhodli ji koupit*")
   - na jaké **číslo účtu** mají být proplaceny peníze

   Tyto informace sděluji **e-mailem** (ne ústně, ne na papíře, ne na :ref:`Slacku <slack>`), aby byly dohledatelné na jednom místě.


Návody pro výbor
----------------

Přijetí nového člena
^^^^^^^^^^^^^^^^^^^^

**Pro koho je tento návod:** výbor

#. Osoba žádající o členství napíše e-mail na info@pyvec.org. Tím vznikne doklad o jeho žádosti (ten e-mail, který je možné v případě potřeby dohledat).
#. V kanále `#pyvec-board <https://pyvec.slack.com/messages/G32A3QKAR/>`__ někdo nadnese:

   .. code-block:: text

      @board hlasujeme o přijetí XYZ za člena Pyvce, dejte :+1: pokud souhlasíte

#. Čeká se, dokud členové výboru odhlasují tak, že jsou :ref:`usnášeníschopní <usnasenischopnost-vyboru>`, tzn. musí odhlasovat minimálně předseda a další dva členové výboru.
#. Po hlasování někdo z výboru odpoví na e-mail (opět pro dohledatelnost) jak to dopadlo a pokud byla osoba přijata, zapíše ji do `tabulky <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__ a přidá do kanálu `#pyvec-members <https://pyvec.slack.com/messages/GL0H589SQ/>`__.
#. Hlasování musí být zdokumentováno jako :ref:`zapis-e-hlasovani`.
#. Jakmile je zápis z hlasování zveřejněn, nový člen jej může spolu s e-maily použít jako důkaz o svém přijetí za člena a doklad svého existujícího členství.


.. _zapis-e-hlasovani:

Zápis z jednorázového elektronického hlasování
^^^^^^^^^^^^^^^^^^^^^^^^^^^^^^^^^^^^^^^^^^^^^^

**Pro koho je tento návod:** výbor

#. Na začátek stránky :ref:`zapisy` přidej zápis podle následující šablony:

   .. code-block:: rst

      D. M. YYYY - elektronické hlasování výboru
      ------------------------------------------

      Dne D. M. OSOBA požádala e-mailem o přijetí za člena do spolku.
      Výbor o tomto jednorázově elektronicky hlasoval od D. M. do D. M., kdy bylo
      hlasování uzavřeno s následujícím výsledkem:

      * ČLEN VÝBORU: ano
      * ČLEN VÝBORU: ano
      * ČLEN VÝBORU: ano
      * ČLEN VÝBORU: ne
      * ČLEN VÝBORU: ano

      OSOBA byla D. M. přijata za člena spolku.

   Pokud nějaký člen rady nehlasoval, tak není potřeba jej vůbec uvádět.

#. Pošli Pull Request s touto změnou. Před jeho přijetím by měl být schválen alespoň jedním dalším členem výboru (můžeš nastavit tým `@pyvec/board <https://github.com/orgs/pyvec/teams/board>`__ v *reviewers*).
